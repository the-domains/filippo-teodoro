---
inFeed: true
hasPage: true
inNav: true
inLanguage: null
keywords: []
description: 'Sai, qui non ti parlerò dei miei titoli, dei miei miei lavori e dei miei traguardi. Non mi sono mai piaciute le persone che vivono dietro le loro etichette. Mi è sempre sembrato un modo per nascondere al mondo chi si è veramente.'
datePublished: '2016-04-28T16:59:15.647Z'
dateModified: '2016-04-24T15:44:50.490Z'
title: 'Hey Ciao!'
author: []
sourcePath: _posts/2016-04-17-hey-ciao.md
published: true
authors: []
publisher:
  name: null
  domain: null
  url: null
  favicon: null
starred: true
url: hey-ciao/index.html
_type: Article

---
![](https://the-grid-user-content.s3-us-west-2.amazonaws.com/9794ec18-2e00-433d-8786-7bcfe21a2c0e.jpg)

# Hey Ciao!

Sai, qui non ti parlerò dei miei titoli, dei miei miei lavori e dei miei traguardi. Non mi sono mai piaciute le persone che vivono dietro le loro etichette. Mi è sempre sembrato un modo per nascondere al mondo chi si è veramente.

Lo so, fa paura parlare di quella parte di noi che di solito facciamo conoscere solo alle persone più care. Ma qui si sfogano i miei pensieri, parole e immagini. Ti racconterò la mia storia, quella vera.

## Ma io chi sono?

Sono un ragazzo vecchio quanto basta per essermi goduto le partite a calcetto per strada, ma anche abbastanza giovane per sfruttare tutte le opportunità che il secolo di internet ci riserva.

Sarebbe molto bello fare il discorso su come la tecnologia ci stia facendo dimenticare dei veri piaceri della vita; ma adesso sto scrivendo su una tastiera quindi non avrebbe molto senso, non credi?
![](https://the-grid-user-content.s3-us-west-2.amazonaws.com/fa395448-afa8-4e94-9a1e-979296458ba2.jpg)

## Te lo dico subito: non ho mai tollerato il sistema scolastico italiano.

Non fraintendermi, penso che l'istruzione sia una delle cose più importante al mondo.

Però essere costretti a stare ore seduti, fermi e zitti; con l'obbligo di studiare ciò che non ci interessa, è sicuramente il modo peggiore per riceverla. Io ho sempre preferito studiare da solo ciò che mi appassionava.

Oggi ringrazio di non esser mai stato uno studente modello. Se avessi passato i migliori anni della mia vita puntando all'eccellenza scolastica, non avrei fatto tutte quelle scoperte che mi hanno permesso di alzare la testa e smettere di seguire il gregge.
![](https://s3-us-west-2.amazonaws.com/the-grid-img/p/20773d7f928d549aa956175b1d4cc2580b450b84.jpg)

## Vivere liberi, per davvero.

Avrai capito che fin da bambino ho avuto che fare con un travolgente spirito libero che mi esplodeva da dentro. Non a caso il mio cartone preferito è sempre stato "Spirit - Cavallo Selvaggio".

Diciamo che quando hanno cercato di rifilarmi in classico percorso di vita ho risposto con un bel: "No grazie!" e ogni giorno che passa vado più fiero della mia scelta.
![](https://the-grid-user-content.s3-us-west-2.amazonaws.com/c666cffe-6196-48f6-adcf-3a15f81878fa.jpg)

Cambiare rotta e percorrere strade poco battute è rischioso. Ora non ho una vita chiara e lineare, ma la amo proprio per questo. È l'unica cosa che ho, e ogni momento potrebbe essere l'ultimo, niente potrebbe essere più prezioso.

Non voglio vivere lo stesso anno 70 volte e poi, alla fine, pretendere di chiamarlo la mia vita.

Così oggi sono affiliate marketer, domani potrei improvvisarmi imprenditore, e chissà magari tra un anno, se mi renderò conto di non essere più padrone del mio tempo, potrei riempire lo zaino e partire per l'India.
![](https://the-grid-user-content.s3-us-west-2.amazonaws.com/c865c93a-375f-451e-a4fe-ab4ee48fe1d6.jpg)

Non voglio appiccicarmi un etichetta in fronte e portarmela appresso per tutta la vita. Voglio essere libero di cambiare idea e di lavorare a ciò in cui credo, non sono un fottuto manichino di carne.

L'affiliate marketing è un'industria che sta esplodendo in questi anni, mi permette di lavorare ovunque a patto che ci sia una connessione internet.

Che vuoi di più dalla vita? Io quando ho scoperto questo mondo mi ci sono tuffato a picco. Niente è più soddisfacente di vedere i primi profitti, e il mio sogno di libertà che piano piano si realizza.
![](https://the-grid-user-content.s3-us-west-2.amazonaws.com/28501bf9-654a-4cce-82ac-5edda84b7618.jpg)

Chi scrive qui non è un esperto di crescita personale, un coach, un guru o una di quelle strane figure mitologiche arroganti e saccenti. È una persona come te: costruita per sbagliare, soffrire e lottare con se stessa.

Lo ammetto: anche a me ogni tanto viene voglia di buttare tutto all'aria e smetterla di sbattermi così tanto, e spesso cado anche in tentazione. Ma se c'è una cosa che ammiro nelle persone è la capacità di rialzarsi, stringere i denti, a ripartire.

## Il mio piccolo spazio nella giungla del web.

Così un po' ho deciso di costruire questa pagina umile e genuina. Chissà magari se in futuro avrò qualcosa di utile da raccontare diventerà il mio blog personale.

Molti siti fanno rabbrividire da quanto sono brutti. Io ho voluto curare la grafica come se fosse una mia opera d'arte, spero ti piaccia.

Da buon italiano ho dato molta importanza al design, alla classe e all'eleganza. Amo la semplicità, non sono per lo sfarzo e l'abbondanza.

## Questa la dedico a tutti i folli.

Avrai notato che qui mi scaglio contro tutto quello che la società ha sempre tentato di farti credere. Le persone con una mentalità mediocre ne risentiranno, me ne prendo la piena responsabilità.

Non ho intenzione di fare il finto buono, qui scrivo per i folli, per quelli che non si accontentano di sopravvivere. Per quelli non hanno paura di fallire, o di essere respinti dalla società pur di realizzare i loro sogni. Qui si combatte, senza esclusione di colpi.

Credo veramente che le persone con una passione e la forza di perseguirla abbiano le potenzialità per cambiare il mondo in meglio.

## Contatti

Ora che mi sono presentato ti va di raccontarmi qualcosa di te? So che è strano aprisi a uno sconosciuto, ma se sei arrivato a leggere fino a qui per me significa abbiamo qualcosa da donarci a vicenda.

Se ti va scrivimi una mail [**cliccando qui**][0], cercherò di risponderti prima possibile.

Keep moving,

Filippo

[0]: mailto:filippo.teodoro@gmail.com